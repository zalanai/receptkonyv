husleves davide ilyen::C



    1 kg marhalábszár (és/vagy velős csont)
    1 kg marhafartő (és/vagy marhaszegy)
    5 közepes db sárgarépa
    3 közepes db fehérrépa
    1 kis db zeller
    1 kis db karalábé
    1 közepes fej vöröshagyma
    1 közepes db paprika
    1 kis db kelkáposzta
    1 közepes fej fokhagyma
    1 közepes db paradicsom
    1 csokor petrezselyem
    1 db cseresznyepaprika (opcionális)
    150 g cérnametélt
    só ízlés szerint
    fekete bors ízlés szerint
    3 kis db gomba (opcionális)


Elkészítés

    Tisztítsuk meg a vöröshagymát (elég, ha csak a legfelső héjrétegét szedjük le), majd vágjuk ketté. A vágott felületén pirítsuk/kormozzuk meg a levesesfazékban (vagy egy alufóliával kibélelt serpenyőben), ettől füstösebb, mélyebb ízű lesz a leves, a rajta hagyott héjtól pedig a leves finomabb és szebb színű is lesz.
    A marhahúsokat leöblítjük, a fazékba tesszük, majd felöntjük 3 liter hideg(!) vízzel. Tehetünk bele friss egész borsszemeket is. Felforraljuk, első habját lemerjük, és alacsony hőfokra kapcsolunk, lassú tűzön főzzük a levest tovább.
    Ahogy puhul a hús, belekerülnek a megtisztított, felvágott zöldségek, zöldfűszerek, majd addig főzzük az alapanyagokat, amíg minden meg nem puhul - nagyjából 2,5-3 órán át. Közben kóstoljuk, ha kell, sózzuk, borsozzuk.
    Ha megfőtt minden hozzávaló, a húst és a zöldségeket is vegyük ki a fazékból. A levest vegyük le a tűzről és hagyjuk állni 5 percig, hogy letisztuljon, majd szűrjük át egy másik edénybe nagyon finom lyukú szűrő vagy gézlappal kibélelt szűrő segítségével.
    A leszűrt léből merjünk ki annyit, amennyiben meg tudjuk főzni a tésztát, főzzük ki a cérnametéltet.
    Tálaláskor tegyük külün tálcára a megfőtt zöldségeket és marharészeket, a levest merjük ki forrón, meghinthetjük friss petrezselyemmel is, tálalhatunk mellé csípős erős paprikát (akár hegyes zöldet, vagy darált pirosat).

Recept infó

    Előkészítés ideje: 20 p
    Főzés ideje: 180 p

