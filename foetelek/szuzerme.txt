1 db sertésszűz
só bors
2 db tojás
10 ek finomliszt
150 ml víz
bő étolaj a sütéshez

A sertésszüzet megtisztítjuk és srégen 2 cm vastag szeleteket vágunk belőle, 
amiket kicsit meglapítunk, majd sózunk, borsozunk.

A tojásokat felverjük egy nagy csipet sóval, majd 
csomómentesre keverjük a liszt felével és a vízzel. 
A húst először a maradék lisztbe, majd a tojásos-lisztes masszába forgatjuk, 
és 160 fokos olajban megsütjük, oldalanként 4-5 perc alatt. 
Papírtörlőre szedjük, és el is készültünk.

Szuperül illik mellé a kelkáposzta-saláta, de bármilyen más, 
ízlés szerinti körettel tálalhatjuk.