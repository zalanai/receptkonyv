Csülökpörkölt recept



    A csülökhúsról leszedegetjük a felesleges kövér részeket, a nem tetsző bőröket. A megmaradó bőrös részeket jól megvizsgáljuk, nehogy legyen rajta esetleg szőrmaradvány. (Ez elég időigényes művelet.)
    Nem túl kicsi, kb 3 cm-es kockákra feldaraboljuk a csülökhúst.
    Megtisztítjuk, felkockázzuk a hagymát, felszeleteljük a zöldpaprikát, a paradicsomnak lehúzzuk a héját és feldaraboljuk.
    A hagymát a zsíron üvegesre dinszteljük, hozzáadjuk a húst és saját levében kb 20-25 percig rotyogtatjuk.
    Ezt követően megsózzuk, beletesszük a pirosaranyat, rászórjuk az őrölt paprikát, összkeverjük és felengedjük 2 dl vízzel.
    Beletesszük a zöldpaprikát és a paradicsomot, és kb 1 óra alatt puhára főzzük a húst.
    Időnként megkavarjuk, és a vizet, amit elfő, apránként további 2 dl vízzel pótoljuk nehogy odaégjen, mivel igen sűrű szaftja képződik.

