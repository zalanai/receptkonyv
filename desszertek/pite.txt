25 dkg
liszt
5 dkg
cukor
0.5 tk
só
12 dkg
vaj
1 db
tojás
0.5 kg
barack
0.5 kg
nektarin
0.25 kg
magozott meggy
0.25 kg
málna
15 dkg
cukor
4 ek
kukorica keményítő
1 db
tojás a lekenéshez


A lisztet a cukorral, sóval gyúródeszkára tesszük és belemorzsoljuk a hideg vajat. 
Beleütjük a tojást és ruganyos tésztát gyúrunk. 
A tésztát kettéosztjuk, az egyik felét kinyújtjuk és tapadásmenets piteformába simítjuk, úgy, hogy a forma szélén kissé lelógjon a tészta. 
Villával megszúrkáljuk. A másik felét fóliába csomagoljuk. Mindkettőt a hűtőbe tesszük, amíg összeállítjuk a tölteléket.


A gyümölcsöket megmossuk, kimagozzuk, a barackot és a nektarint cikkekre vágjuk. 
Nagy tálba tesszük, összekeverjük a cukorral és a keményítővel, és jól összekeverjük. 
Kivesszük a tésztával bélelt piteformát a hűtőből és belekanalazzuk a tölteléket. 
Félretesszük.A maradék tésztát két részre osztjuk. Mindkettőt kinyújtjuk és akkora korongot vágunk belőle, amekkora a piteforma. 
A korongokat csíkokra vágjuk, majd a csíkokat a gyümölcs töltelék tetejére tesszük és keresztirányban egymás alatt átbújtatjuk, hogy laza fonatot kapjunk. 
A formából kilógó tészta széleit visszahajtjuk és összenyomkodjuk a tésztafonattal, hogy ne folyjon ki a töltelék. 1 tojást felverünk és megkenjük vele a tészta tetejét.


A sütőt 200 fokra előmelegítjük és 30 percig sütjük a pitét a forró sütőben. 
30 perc után visszavesszük a hőfokot 180 fokra, a pite széleit pedig letakarjuk alufóliával, hogy ne égjenek meg. 
További 40 percig sütjük. A sütőből kivéve legalább 2 órát hagyjuk hűlni. Ha nem hűl ki, kifolyik a töltelék.