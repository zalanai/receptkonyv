A kakaós tésztához:			A túrós réteghez:		A narancsos réteghez:
6 db tojás				50dkg túró			2 csomag vaníliás pudingpor
1 csipet só				20dkg vaj			2 dl narancslé
15 dkg cukor				5dkg porcukor			5 dl mirinda
1 dl olaj				1 csomag vaníliás cukor		3-4 evőkanál cukor
7-8 evőkanál liszt			narancshéj
1 csomag sütőpor
1,5 evőkanál kakaópor

Elkészítés:

1.: A tojásokat egy tálba tesszük, nem kell azokat szétválasztani. 
    Beleszórunk egy csipet sót, hozzáadjuk a cukrot és habosra keverjük.

2.: Ezután jöhet bele az olaj, a liszt, egy csomag sütőpor és a kakaó. Simára keverjük a tésztát. 
    Sütőpapírral bélelt tepsibe öntjük és 40 perc alatt készre sütjük.

3.: Amíg hűl a tészta, addig a puha vajat összekeverjük a porcukorral, vaníliás cukorral és a reszelt narancshéjjal. 
    Hozzáadjuk a túrót és alaposan eldolgozzuk. Nem baj, ha közben kissé összetörjük a rögöket.

4.: A pudingport és a cukrot egy kis tálban csomómentesre keverjük egy kevés friss narancslével. 
    A narancsos üdítőt (Mirindát vagy Fantát) egy lábasban melegíteni kezdjük és hozzáöntjük a pudingporos keveréket. 
    Alacsony lángon addig főzzük, amíg el nem veszti a fényességét.

5.: A túrókrémet a kihűlt csokis piskótára simítjuk, majd erre kerül a narancsos puding. 
    Hűtőbe tesszük és tálalásig két-három órát pihentetjük.

6.: Gusztusos kockákra vágva tálalhatjuk is.